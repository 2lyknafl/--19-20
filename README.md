# Διαγωνισμός ΕΛΛΑΚ 2019 - 2020

## 2ο Γενικό Λύκειο Ναυπλίου
#### Ομάδα Ρομποτικής:
#### Συμμετέχοντες μαθητές/τριες:
- Καββαθάς Νίκος
- Κολιγκιώνης Κωνσταντίνος
- Κουκουφιλιππου Ιάσονας
- Λέων Γεωργία

#### Υπεύθυνος εκπαιδευτικός:
Λέων Προκόπης ΠΕ86, 2ο ΓΕΛ Ναυπλίου

# Εισαγωγή
## Τι είναι κλιματική αλλαγή
### Κλιματική αλλαγή
 Με τον όρο κλιματική αλλαγή αναφερόμαστε στη μεταβολή του παγκόσμιου κλίματος και πιο συγκεκριμένα στις μεταβολές των μετεωρολογικών συνθηκών. Η κλιματική αλλαγή αναμφίβολα σχετίζεται με τις ανθρώπινες δραστηριότητες. Απότοκο των μεταβολών του παγκόσμιου κλίματος είναι το λιώσιμο των πάγων αρα και η αύξηση της στάθμης της θάλασσας. Επιπλέον παρατηρούνται ακραία καιρικά φαινόμενα τα οποία επηρεάζουν άμεσα την ζωή του ανθρώπου αλλά και γενικότερα του ευρύτερου οικοσυστήματος όπως επίσης και ποικίλα φαινομενα (του θερμοκηπίου) τα οποια οφείλονται στην εκπομπή ρύπων.

 Με λιγα λογια οι κίνδυνοι που ελλοχεύει η κλιματική αλλαγή είναι πολλαπλοί τοσο για τον ανθρωπο οσο και για τον πλανητη γη καθως αν συνεχιστούν αυτα τα φαινόμενα θα υπαρξουν επιζήμιες επιπτώσεις και ισως μη αναστρέψιμες. Πιο συγκεκριμένα η θερμοκρασία στην ατμόσφαιρα θα αυξάνεται συνεχώς, ο αέρας που αναπνέουμε θα είναι επιβαρυμένος με βλαβερές ουσίες, το ποσιμο νερο θα λιγοστέψει, οι θάνατοι λόγω των καυσώνων ανα τον κοσμο θα πολλαπλασιαστούν και γενικότερα θα επιβαρυνθεί η υγεία του ανθρώπου. Όλα αυτά δεν ειναι γεγονοτα τα οποια θα επηρεάσουν τον κοσμο μακροπρόθεσμα αλλα στο σύντομο μέλλον και θα πρεπει να ευαισθητοποιηθούμε άμεσα αν θέλουμε να αποτρέψουμε τα χειρότερα.  


### Δασικές πυρκαγιές και τι προκαλούν
Η πυρκαγιά είναι ένα φυσικό καταστροφικό φαινόμενο, άρρηκτα συνδεδεμένο με την ισορροπία των περιβαλλοντικών οικοσυστημάτων. Ως πυρκαγιά νοείται κάθε είδος ανεξέλεγκτης φωτιάς που αναπτύσσεται επί κάποιου είδους καύσιμης ύλης και μπορεί να έχει ανεπιθύμητες ή και καταστροφικές συνέπειες.

Υπάρχουν αρκετοί παράγοντες που επιδρούν στο φαινόμενο των δασικών πυρκαγιών, με διαφορετική, κάθε φορά, βαρύτητα ο καθένας.Μερικοί από τους σημαντικότερους παράγοντες είναι οι μετεωρολογικοί οι οποίοι περιλαμβάνουν την ατμοσφαιρική πίεση, την ακτινοβολία του ήλιου αλλά και τη θερμοκρασία του εδάφους.Ακόμη πολύ σημαντικό ρόλο παίζει και η τοπογραφική διαμόρφωση ενός μέρους για το μέγεθος και την ισχύ της πυρκαγιάς.

### Συνέπειες των δασικών πυρκαγιών
Οι συνέπειες των δασικών πυρκαγιών μπορούν να αποβούν ιδιαίτερα καταστροφικές, με σοβαρές επιπτώσεις στην υγεία, την οικολογία, την οικονομία και την κοινωνία. Οι ζημιές από τις δασικές πυρκαγιές διακρίνονται σε άμεσες και έμμεσες. Άμεσες είναι αυτές που συνδέονται με τη μερική ή ολική καταστροφή του ξυλώδους κεφαλαίου και εμπεριέχουν τις απώλειες των δασικών προϊόντων και της βλάστησης των βοσκοτόπων. Επίσης, περιλαμβάνονται σε αυτές οι ζημιές που προκαλούνται σε γεωργικές καλλιέργειες, βιομηχανικές και βιοτεχνικές εγκαταστάσεις, κτηνοτροφικές-μελισσοκομικές εγκαταστάσεις, κατοικίες ή άλλες μονάδες από τη διάδοση της φωτιάς.

Ιδιαίτερα σημαντική είναι και η επιβάρυνση της δημόσιας υγείας από τους καπνούς των δασικών πυρκαγιών που μολύνουν την ατμόσφαιρα.Ακόμη, μία δασική πυρκαγιά προκαλεί σοβαρή διαταραχή του δασικού οικοσυστήματος, καθώς αλλοιώνει το επίπεδο ισορροπίας της βιοκοινότητα. Επιπροσθέτως Η καταστροφή της οργανικής ύλης του εδάφους (χούμου) ελαττώνει τη διαπερατότητά του. Έτσι, περισσότερο νερό απορρέει επί του εδάφους, παρασύροντάς τμήματα αυτού και προκαλώντας με τον τρόπο αυτό πλημμύρες και αποθέσεις φερτών υλικών σε κατοικημένες περιοχές.Τέλος, τα δάση είναι η κύρια πηγή οξυγόνου του πλανήτη, την ίδια στιγμή που φιλτράρουν το μολυσμένο αέρα, κατακρατώντας τους ρύπους και επομένως με την καταστροφή τους επιβαρύνεται το κλίμα και ο αέρας.

### Τεχνολογίες κατάσβεσης
Αν και η τεχνολογική ανάπτυξη φαίνεται πως θα βοηθήσει μελλοντικά στην ανάπτυξη περισσότερων, πιο αποτελεσματικών και οικονομικών μεθόδων πυρόσβεσης πυρκαγιών, μέχρι σήμερα η κατάσβεση στηρίζεται σε τέσσερις τεχνικές:
- Ψύξη των καιόμενων σωμάτων
- Απόπνιξη της εστίας
- Απομάκρυνση της καύσιμης ύλης
- Αρνητική κατάλυση

Εικ.1



#### Ψύξη καιόμενων σωμάτων
Η ψύξη επιτυγχάνεται είτε με χρήση και εφαρμογή κατάλληλων μέσων, εκτόξευση νερού ή εμφύσηση αδρανούς αερίου ή με διασπορά των καιόμενων σωμάτων.

Εικ.2: Πυροσβέστης με μάνικα
Οι πυρκαγιές μπορούν να κατασβηστούν με ψύξη μόνο αν η θερμότητα απάγεται ταχύτερα της παραγωγής της. Όταν αυτό επιδιώκεται με νερό, σε μορφή ομίχλης, για να υπάρξει η μεγαλύτερη δυνατή αποτελεσματικότητα, το νερό πρέπει να εκτοξεύεται στη βάση των φλογών με τρόπο που να ψύχεται πολύ η καιόμενη επιφάνεια για να κατορθώνεται αποκοπή του καιόμενου υλικού από το περιβάλλον του.

#### Απόπνιξη της εστίας
Η απόπνιξη της εστίας της πυρκαγιάς μπορεί να ονομαστεί και απομόνωση. Επιχειρείται με αποκλεισμό της πυρκαγιάς από τον ατμοσφαιρικό αέρα· έτσι, μπορούν να χρησιμοποιηθούν για την απόπνιξη: διοξείδιο του άνθρακα, υδρατμός, αφρός, γραφίτης, άμμος και άλλα κατάλληλα (αδρανή) μέσα.

#### Απομάκρυνση της καύσιμης ύλης
Με τον τρόπο αυτό, που σε παλαιότερα κείμενα αναφέρεται ως αποστέρηση του πυρός, μειώνεται ή αφαιρείται το καύσιμο υλικό, οπότε η καύση επιβραδύνεται ή διακόπτεται με στόχο η διεργασία της πυρκαγιάς να μη μπορεί να συνεχισθεί. Στην πράξη, η όλη μεθόδευση συνεχίζεται στο σκόρπισμα των καιόμενων σωμάτων.

#### Αρνητική κατάλυση
Η κατάλυση, με την επιστημονική έννοια του όρου, είναι ο επηρεασμός της ταχύτητας μιας χημικής αντίδρασης. Όσων αφορά το χημικό φαινόμενο της φωτιάς, μπορεί να έχει ως επακόλουθο το δυνάμωμα της πυρκαγιάς (θετική κατάλυση) ή τη μείωση της «απειλής» αυτής, που αισθητοποιείται με σβέση φλογών (αρνητική κατάλυση). Αυτός ο τρόπος κατάσβεσης  είναι πολύ αποτελεσματικός στις πυρκαγιές αερίων, που μπορούμε να επέμβουμε στη ροή τους (π.χ. με κλείσιμο μιας βάνας). Επίσης σβέση φλογών έχουμε όταν αυτές προσβάλλονται με (αδρανές) αέριο με ταχύτητα ροής μεγαλύτερη της ταχύτητας καύσης.


Εικ.3: Καύση αερίου

Το είδος της πυρκαγιάς καθορίζει την μέθοδο που θα χρησιμοποιηθεί για την κατάσβεση αυτής, όπως και το είδος πυροσβεστήρων που χρειάζονται για την εν λόγω αποστολή.
Πυροσβεστήρες ονομάζονται οι συσκευές οι οποίες χρησιμοποιούνται με σκοπό την διακοπή της διεργασίας της πυρκαγιάς.
Διακρίνονται σε δύο μεγάλες κατηγορίες: τους φορητούς που έχουν — σχετικά — μικρό βάρος και μπορούν εύκολα να μεταφερθούν και τους τροχηλάτους που έχουν αρκετό βάρος και μεταφέρονται στο στάδιο της χρησιμοποίησης με τη βοήθεια συστήματος τροχών που διαθέτουν.
Οι συσκευές αυτές περιέχουν ένα κατασβεστικό μέσο, που τις χαρακτηρίζει ειδικότερα. Έτσι, έχουμε πυροσβεστήρες ύδατος, διοξειδίου του άνθρακα, αφρού κ.λπ.


Εικ.4: Διάφοροι τύποι πυροσβεστήρων

#### Τι είναι το αυτόματο σύστημα πυρανίχνευσης;

Εν ολίγοις, αυτόματο σύστημα πυρανίχνευσης λέγεται το σύστημα που, με αυτόματο τρόπο: α) αντιλαμβάνεται τον κίνδυνο πυρκαγιάς από τα χαρακτηριστικά φαινόμενα που προηγούνται ή που συνοδεύουν τη φωτιά, όπως τα αόρατα (μακροσκοπικώς) προϊόντα καύσης, ο καπνός, η φλόγα και η θερμότητα, β) ανιχνεύει έγκαιρα την καύση — πριν αναπτυχθεί ανεξέλεγκτη πυρκαγιά (πρώιμη ανίχνευση), για να μη προκληθούν ζημιές ή κινδυνεύσουν ανθρώπινες ζωές και γ) ειδοποιεί, οπτικά και ακουστικά, για την απειλή.


# Πρόταση Κατασκευής

# Κόστος Υλικών
